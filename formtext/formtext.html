<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
	<head>
		<title>formtext</title>
		<link href="style.css" type="text/css" rel="stylesheet">
	</head>
	<body>

	<h1>Іван Якович Франко</h1> 
		
	<h2>Каменярi</h2>

	<p id="qwe">Я бачив дивний сон.<br>
	Немов передо мною<br>
	Безмiрна, та пуста, i дика площина<br> 
	I я, прикований ланцем залiзним, стою<br>
	Пiд височенною гранiтною скалою,<br> 
	А далi тисячi таких самих, як я.</p>

	<p id="rty">У кожного чоло життя i жаль порили,<br>
	I в оцi кожного горить любовi жар,<br>
	I руки в кожного ланцi, мов гадь, обвили,<br>
	I плечi кожного додолу ся схилили,<br>
	Бо давить всiх один страшний якийсь тягар.</p>

	<p id="uio">У кожного в руках тяжкий залiзний молот,<br>
	I голос сильний нам згори, як грiм, гримить:<br>
	"Лупайте сю скалу! Нехай нi жар, нi холод<br>
	Не спинить вас!<br>
	Зносiть i труд, i спрагу, й голод,<br>
	Бо вам призначено скалу сесю розбить".</p>

	<p id="pas">I всi ми, як один, пiдняли вгору руки,<br>
	I тисяч молотiв о камiнь загуло,<br>
	I в тисячнi боки розприскалися штуки<br> 
	Та вiдривки скали; ми з силою розпуки<br>
	Раз по раз гримали о кам'яне чоло.</p>

	<p id="dfg">Мов водопаду рев, мов битви гук кривавий,<br>
	Так нашi молоти гримiли раз у раз;<br>
	I п'ядь за п'ядею ми мiсця здобували;<br>
	Хоч не одного там калiчили тi скали,<br>
	Ми далi йшли, нiщо не спинювало нас.</p>
 
	<p id="hjk">I кожний з нас те знав, що слави нам не буде,<br>
	Нi пам'ятi в людей за сей кривавий труд,<br>
	Що аж тодi пiдуть по сiй дорозi люди,<br>
	Як ми проб'єм її та вирiвняєм всюди,<br>
	Як нашi костi тут пiд нею зогниють.</p>

	<p id="lzx">Та слави людської зовсiм ми не бажали,<br>
	Бо не герої ми i не богатирi.<br>
	Нi, ми невольники, хоч добровiльно взяли<br>
	На себе пута. Ми рабами волi стали:<br>
	На шляху поступу ми лиш каменярi.</p> 

	<p id="cvb">I всi ми вiрили, що своїми руками<br>
	Розiб'ємо скалу, роздробимо гранiт,<br>
	Що кров'ю власною i власними кiстками<br>
	Твердий змуруємо гостинець i за нами<br>
	Прийде нове життя, добро нове у свiт.</p>
 
	<p id="nmq">I знали ми, що там далеко десь у свiтi,<br>
	Який ми кинули для працi, поту й пут,<br>
	За нами сльози ллють мами, жiнки i дiти,<br>
	Що други й недруги, гнiвнiї та сердитi,<br>
	I нас, i намiр наш, i дiло те кленуть.</p>

	<p id="qaz">Ми знали се, i в нас не раз душа болiла,<br>
	I серце рвалося, i груди жаль стискав;<br>
	Та сльози, анi жаль, нi бiль пекучий тiла,<br> 
	Анi прокляття нас не вiдтягли вiд дiла,<br>
	I молота нiхто iз рук не випускав.</p>
 
	<p id="wsx">Отак ми всi йдемо, в одну громаду скутi<br>
	Святою думкою, а молоти в руках.<br>
	Нехай проклятi ми i свiтом позабутi!<br> 
	Ми ломимо скалу, рiвняєм правдi путi,<br>
	I щастя всiх прийде по наших аж кiстках.</p>


	</body>
</html>